#[Singleton](https://sourcemaking.com/design_patterns/singleton)

Шаблонът се използва, за да се гарантира че един клас има само една единствена инстанция която може да се достъпи глобално. Също така в класа се капсулира инициализацията на обекта при първото му поискване.

**Singleton** шаблонът трябва да съдържа следните елементи:

1. Поле, което да пази инстанцията на класа. То трябва да е с модификатори за достъп *private* и *static*.

2. Празен конструктор без параметри с ниво на достъп *protected*/*private*. Това се прави цел класа да не може да се инстанцира извън себе си и наследниците си и да не се създаде празен публичен конструктор. Така се гарантира, че класът ще има едиснтвена инстанция.

3. Публичен метод или публично пропърти, чрез които да се осигурява достъп до конструктора на класа, за да се създаде нова негова инстанция. Използва се късна инициализация, за да се създаде инстанция само при поискване и само ако такава все още не съществува.


Шаблонът има някои недостатъци като:

- Нарушава *Single Responsibility* принципа. В рамките на един клас се съчетават две отговорности (гарантира се единствена инстанция и се осигурява достъпът до нея)

- Внася тясна свързаност м/у себе си и всеки клас, който го използва. Класовете използващи **Singleton** класът не могат да съществуват самостоятелно и независимо от него.

- Не е сигурен в многонишкова среда. Причината е за това е, че две (или повече нишки) могат да достъпят едновременно проверката, дали съществува инстанция на класа и едновремнно да я изчислят като невярна. В този случай ще се създадат две инстанции на **Singleton** класа, което нарушава шаблона.
